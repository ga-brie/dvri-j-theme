---
published: true
---
## SocialEvent 2017: quanto possono dirsi sostenibili le Istituzioni del DVRI?

### SocialEvent 2017: Urban Sustainibility
### La sostenibilità spiegata da Fabio Pranovi
### Dalle parole ai fatti: Progetti Sostenibili
### Il progetto Tavoli della Sostenibilità


Nel corso del SocialEvent 2017 il DVRI ha messo alla prova il grado di sostenibilità dei propri Soci tramite l’esame dell’Agenda 2030 per lo Sviluppo Sostenibile condotto dal Prof. Fabio Pranovi e il nuovo format dei Tavoli della Sostenibilità. 

### SocialEvent 2017: Urban Sustainibility

Il SocialEvent 2017 è stato incentrato sul concetto di sostenibilità, e su come questo venga recepito dai diversi Enti Soci del DVRI; lo spunto è venuto dall’esame dell’Agenda 2030 per lo Sviluppo Sostenibile, strumento sviluppato dall’ONU nel 2015 al fine di prevenire il collasso ipotizzato per il 2030.

### La sostenibilità spiegata da Fabio Pranovi

Fabio Pranovi, professore di Ecologia presso il Dipartimento di Scienze Ambientali dell’Università Ca’ Foscari di Venezia, ha illustrato il concetto di Sostenibilità illustrato all’interno dell’Agenda 2030: i 193 paesi membri delle Nazioni Unite hanno siglato un accordo costituito da 17 Goals da raggiungere entro il 2030; l’obiettivo è raggiungere un quadruplice sviluppo sostenibile, Economico, Ambientale, Sociale e Istituzionale.
Dalle opinioni raccolte nel corso delle interviste condotte dal team del DVRI, è emersa la propensione degli istituti del Network a considerare la sostenibilità in termini ambientali e culturali; il Goal che risulta maggiormente perseguito è l’Obiettivo n.11 - Rendere le città e gli insediamenti umani inclusivi, duraturi e sostenibili.
Per quanto concerne l’integrazione tra i diversi Istituti della rete, questo risulta un traguardo ancora da raggiungere in maniera completa e definitiva.

### Dalle parole ai fatti: Progetti Sostenibili

“Venezia Città delle Donne” è un progetto condotto dalla Presidente della Fondazione Musei Civici Veneziani, Mariacristina Gribaudi: l’iniziativa mira ad approfondire il contributo femminile nella creazione e crescita della città di Venezia.
Angela Palmieri e Irene Chini hanno presentato il progetto RE-StArt VEGA: la collaborazione tra le aziende coinvolte e gli artisti selezionati produrrà opere d’arte che rivitalizzeranno gli spazi del Parco Scientifico Tecnologico di Venezia.

### Il progetto Tavoli della Sostenibilità

Il team del DVRI ha inaugurato un nuovo format di ricerca, i Tavoli della Sostenibilità: i rappresentanti dei 13 Istituti riuniti hanno formato tre gruppi di lavoro e discusso di uno dei 17 Obiettivi dell’Agenda 2030; l’intento era coniugare l’esperienza e le risorse di ciascun Ente per poter generare nuove proposte di Sviluppo Sostenibile.
L’attività proposta è risultata efficiente e innovativa, avendo permesso la formazione di un concetto più ampio e variegato di sostenibilità e l’acquisizione di nuovi punti di vista. 
Tutti i partecipanti hanno concordato nell’affermare che la continuità di questo format determinerà il suo successo in futuro.
